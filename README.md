# didactic-doodle
Repozytorium dydaktyczne testowe
 
1.	Naucz się pisać markdownem krok po kroku
Ten plik powstał po to, aby nauczyć Cię podstawowych znaczników używanych w markdownie. 
1.1.	Co to jest markdown?
Markdown to lekki język znaczników (czyli sposób zapisu formatowania), który pozwala pisać tekst w czystej postaci, a jednocześnie łatwo przekształcić go w ładnie sformatowany tekst – np. na stronie internetowej czy w dokumentacji projektu.
Pewnie się zastanawiasz, jak uzyskać w markdownie nagłówek 1, 2 i 3 rzędu. Robi się to za pomocą kratki (krzyżyka, hasha) przed tekstem nagłówka. Jeden hash oznacza nagłówek najwyższego rzędu, dwa hashe nagłówek drugiego rzędu – i tak dalej, aż do 4 (h1, h2, h3, h4). 
1.2.	Dlaczego markdown jest popularny?
Spróbuj zrobić taką listę:
•	Jest prosty – nauczysz się go w 10 minut.
•	Działa wszędzie: 
o	GitHub, 
o	GitLab, 
o	VS Code, 
o	Notion, 
o	Discord, 
o	Reddit.
•	Pozwala pisać czytelne dokumenty, nawet bez edytora graficznego.
•	Działa dobrze w połączeniu z kodem, dlatego uwielbiają go programiści.
Aby uzyskać efekt punktowania w markdownie, zastąp punktory gwiazdką (*), jeżeli chcesz uzyskać podpunkty, daj tabulator przed gwiazdką.
1.3.	Wyróżnienia w markdownie
1.3.1.	Kursywa
Ten fragment pisany kursywą możesz uzyskać, otaczając tekst pojedynczą gwiazdką lub pojedynczym podkreślnikiem.
1.3.2.	Pogrubienie
Ten fragment pisany boldem możesz uzyskać, otaczając tekst dwoma gwiazdkami lub dwoma podkreślnikami.
1.3.3.	Pogrubienie i kursywa
Jak myślisz, ilu gwiazdek musisz użyć, by uzyskać ten efekt?
1.4.	Fragmenty kodu
Znaczniki <code> <quote> czy <text>, aby wyświetlały się jako znaczniki, muszą być otoczone znakiem `. 
Jeśli wklejasz dłuższy kod, np. taki:
<XML>
	<header>
	</header>
	<body>
		<div>
		</div>
	</body>
</XML>
Otocz go trzema znakami ``` (w osobnych wierszach).
1.5.	Cytaty
Fragmenty cytowanego tekstu wprowadzamy znakiem „>” na początku wiersza
1.6.	Linki
Może się zdarzyć, że trzeba będzie coś podlinkować, o… np. stronę Uniwersytetu Jagiellońskiego. Aby to zrobić, wpisz tekst w nawias kwadratowy, zaś adres URL zaraz obok – w nawias okrągły. 
1.7.	Tabele
Tabele to nie taka prosta sprawa, by je opisać jednym zdaniem. Zrobimy, jak starczy czasu. 
